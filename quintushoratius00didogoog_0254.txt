216 Q. HORATII FLACCI v· 17

Hoc stabant, hoc sunt imitandi3 quos neque pulcher
Hermogenes umquam legit, neque simius iste,

Nil praeter Calvum et doctus canure Catullum. —
At magnum fecit, quod verbis Graeca Latinis
Miscuit -— 0 seri studiorum! quine putetis

Difficile et mirum , Rhodio quod Pitholeonti
Contigit? - At sermo lingua concinnus utraque
suavior, ut Chio nota si commixta Falerni est —
Quum versus facias, te ipsum percontor, an et quum
Dura tihi peragenda rei sit causa Petilli?

Scilicet oblitus patriaque patrisque, Latine

Quum Pedius causas exsudet Publicola, atque
Corvinus, patriis intermiscere petita

Verba foris malis, Canusini more bilinguis?

Atqui, ego quum Grecos facerem, natus mare citra,
Versiculos,vetuit me tali voce Quirinus, ’
Post mediam noctem visus, quum somnia vera:

ι( In silvam non ligna feras insanius, ac si

«Magnas Graecorum malis implere catervas.»
Turgidus Alpinus jugulat dum Memnona, dumque
Delingit Rheni luteum caput; haec ego ludo,

Quae neque in aede sonent certantia, judice Tarpa,
Nec redeant iterum atque iterum spectanda theatris.
Arguta meretrice potes, Davoque Chremeta
Eludente senem, comis garrire libellos,

Unus vivorum, F undani. Pollio regum

Facta canit, pede ter percuss03 forte epos acer,
Ut nemo, Varius ducit, molle atque facetum
Virgilio annuerunt gaudentes rure Camena.
Hoc erat, experto frustra Varrone Atacino,

 

