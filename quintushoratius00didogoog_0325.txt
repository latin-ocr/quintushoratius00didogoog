v. 1⁵ umsromaun maun 1. 14. 287

Nunc urbem et ludos et balnea villicus optas.
Me constare mihi scis , et discedere tristem,

Quandocumque trahunt invisa negotia Romam.
Non eadem miramur3 eo disconvenit inter

Meque et te. Nam, quae deserta et inhospita tesqua
Credis, amoena vocat, mecum qui sentit, et odit,
Qua tu pulchra putas. Fornix tibi et uncta popina
incutiunt urbis desiderium, video, et quod
Angulus iste feret piper et thus ocius uva,

Nec vicina subest vinum praebere taberna

Qua possit tibi3 uec meretrix tibicina, cujus

Ad strepitum salias terrae gravis: et tamen urges
Iampridem non tacta ligonibus arva, bovemque
Disjuuctum curas, et strictis frondibus exples.
Addit opus pigro rivus, si decidit imber,

Multa mole docendus aprico parcere prato.

Nunc, age, quid nostrum concentum dividat, audi.
Quem tenues decuere togae, nitidique capilli,
Quem scis immunem Cinarae placuisse rapaci,
Quem bibulum liquidi media de luce Falerni,
Coena brevis juvat, et prope rivum somnus in herba.
Nec lusisse pudet, sed non incidere ludum. ⁶
Non istic obliquo oculo mea commoda quisquam
Limat, non odio obscuro morsuque venenat.
Rident vicini glebas et saxa moventem.

Cum servis urbana diaria rodere mavis3

Horum tu in numerum voto ruis. lnvidet usum
Lignorum et pecoris tibi calo argutus, et horti.
Optat ephippia bos piger, optat arare caballus;
Quam scit uterque, libens, censebo, exerceat artem

 

