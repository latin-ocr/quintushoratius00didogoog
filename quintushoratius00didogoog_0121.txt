CARMINUM LIBER Ill. 103 ι
Quanto quisque sihi plura negaverit,
Ab Dis plura feret. Nil cupientium

Nudus castra peto, et transfuga divitum
Partes linquere gestio,

Contemptae dominus splendidior rei,
Quam si, quidquid arat impiger Appulus,
Occultare meis dicerer horreis,

Magnas inter opes inops.

’ Purae rivus aquae, silvaque jugerum

Paucorum, et segetis certa fides meae,
Fulgentem imperio fertilis Africae κ
Fallit sorte beatior.

Quamquam nec Calabrae mella serunt apes,

Nec Iraestrigonia Bacchus in amphora

languescit milri, nec pinguia Gallicis
Crescunt vellera pascuis3

Importuna tamen pauperies abest,

Nec, si plura velim, tu dare deneges.

Contraeto melius parva cupidine
Vectigalia porrigam,

Quam si Mygdoniis regnum Alyattei

Campis continuem. Multa petentibus

Desunt multa. Bene est, cui Deus obtulit
Parca, quod satis est, manu.

 

