328 Q.·H0·RAT11FLACCI

Ille tegat commissa, Deosque precetur et oret,
Ut redeat miserisQeat fortuna superbis.

Tibia non, ut nunc, orichalco vincta, tubaeque
AEmula, sed tenuis simplexque foramine pauco
Adspirare et adesse choris erat utilis, atque
Nondum spissa nimis complere sedilia ssatu3
Quo sane populus numerabilis, utpote parvus,
Et frugi, castusque verecundusque coibat
Postquam coepit agros extendere victor, et Urbem
Latior amplecti murus, vinoque diurno
Placari Genius festis impune diebus,

Accessit numerisque modisque licentia major.
Indoctus quid enim saperet, liberque laborum,
Rusticus urbano confusus, turpis honesto?

Sic prisca motumque et luxuriam addidit arti
Tibicen, traxitque vagus per pulpita vestem.
Sic etiam fidibus voces crevere severis,

Et tulit eloquium insolitum facundia praeceps,
Utiliumque sagax rerum, et divina futuri,
Sortilegis non discrepuit sententia Delphis.

Carmine qui tragico vilem certavit ob hircum,
Mox etiarn agrestes Satyros nudavit, et asper
Incolumi gravitate jocum tentavit, ec qucd
Illecebris erat et grata novitate morandus
Spectator, functusque sacris, et potus, et exlex.
Verum ita risores, ita commendare dicaces
Conveniet Satyros, ita vertere seria ludo;

Ne quicumque Deus, quicumque adhibebitur heros,
Regali conspectus in auro nuper et ostro,
Migret in obscuras humili sermone tabernas,

 

