300 Q. HORATII FLACCI
Decipit exemplar vitiis imitabile. Quod si
Pallerem casn, biberent exsangue cuminum.
Ο imitatores, servum pecus, ut mihi saepe
Bilem, saepe jocum vestri movere tumultus!
Libera pervacuum posui vestigia princeps;
Non aliena meo pressi pede. Qui sibi fidit,
Dux reget examen. Parios ego primus iambos
Ostendi Latio, numeros animosque secutus
Archilochi, non res et agentia verba Lycamben.
Ac, neme foliis ideo brevioribus ornes,
Quod timui mutare modos et carminis artem,
Temperat Archilochi musam pede mascula Sappho,
Temperat Aleaeus3 sed rebus et ordine dispar,

Nec socerum quaerit, quem versibus oblinat atris,
Nec sponsae laqueum famoso carmine nectit

Hunc ego, nou alio dictum prius ore, Latinus
Vulgari fidicen. Juvat immemorata ferentem
Ingenuis oculisque legi manibusque teneri.

Scire velis mea cur ingratus opuscula lector
Laudat ametque domi, premat extra limen iniquus?
Non ego ventosa plebis suffragia venor

Impensis ooenarum et tritae munere vestis,

Nou ego, nobilium scriptorum auditor et ultor,
Grammaticos ambire tribus et pulpita dignor3
Hinc illae lacrimae. «Spissis indigna theatris
«Scripta pudet recitare, et nugis addere pondus, n
Si dixi3 «Rides, ait, et Jovis auribus ista

u Servas; fidis euim manare poetica mella

« Te solum, tibi pulcher. s Ad haec ego naribus uti
Formido, et, luctantis acuto ne seoer ungui,

V. 17

 

