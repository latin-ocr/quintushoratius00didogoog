304 Q HORATII FLACCI v. ι7

Nil oriturum alias, nil ortum tale fatentes.

Sed tuus hic populns, sapiens et justus in uno,

Te nostris ducibus, te Graiis anteferendo,

Caetera nequaquam simili ratione modoque
AEstimat, et, nisi quae terris semota, suisque
Temporibus defuncta videt, fastidit et odit;

Sic fautor vetemm‚ ut tabulas peccare vetantes,
Quas bis quinque viri sanxerunt, foedera regum
Vel Gabiis, vel cum rigidis aequata Sabinis,
Pontificum libros, annosa volumina vatum,
Dictitet Albano Musas in monte locutas.

Si, qnia Graecorum sunt antiquissima quaequc
Scripta vel optima, Romani pensantur eadem
Scriptores trutina, non estquod multa loquamur;
Nil intra est oleam, nil extra est in nuce duri.
Venimus ad summum fortunae; pingimus atque
psallimus, et luctamur Achivis doctius unctis.

Si meliora dies, ut vina, poemata reddit,

Scire velim, pretium chartis quotus arroget annus,
Scriptor abhinc annos centum qui decidit, inter
Perfectos veteresque referri debet? au inter

Viles atque novos? Excludat jurgia finis. -

Est vetus atque probus, centum qui perficit annos —
Quid, qui deperiit minor uno mense, vel anno,
Inter quos referendus erit? veteresne poetas?

An quos et praesens et postera respuat aetas?—
Iste quidem veteres interponetur honeste,

Qui vel mense brevi, vel toto est junior anuo. —
Utor permisso, caudaque pilos ut equinae
Paulatim vello, et demo unum, demo ct item unum,

 

