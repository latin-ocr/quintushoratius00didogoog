v. 110 ARS POETICA. 325

Aut ad humum maerore gravi deducit, et augit3

Post effert animi motus interprete lingua.

Si dicentis erunt fortunis absona dicta,

Romani tollent equites peditesque cachinnum.

Intererit multum, Divusne loquatur, an heros;

Maturusne senex, an adbuc florente juventa

Fervidus3 et matrona potens, an sedula nutrix,

Mercatorue vagus, cultorne virentis agelli3

Colchus, an Assyrius3 Thebis nutritus , an Argis.
Aut famam sequere, aut sibi convenientia linge

Scriptor. Honoratum si forte reponis Achillem;

Impiger, iracundus, inexorabilis, acer,

Jura neget sibi nata, nihil non arroget armis.

Sit Medea ferox invictaque, flebilis Iun,

Perfidus Ixion, Io vaga, tristis Orestes.

Si quid inexpertum scenae committis, et audes

Personam formare novam, servetur ad imum

Qualis ab incepto processerit, et sibi constet

Difficile est proprie communia dicere; tuque

Rectius Iliacum carmen deducis in actus,

Quam si proferres ignota indictaque primus.

Publica materies privati juris erit, si

Non circa vilem patulumque moraberis orbem,

Nec verbo verbum curabis reddere, fidus

Interpres3 nec desilies imitator in arctum,

Unde pedem proferre pudor vetet, aut operis lex.

Nec sic incipies, ut scriptor cyclicus olim:

«Fortunam Priami cantabo, et nobile bellum. n

Quid dignum tanto feret hic promissor hiatu?
Parturieut montes; nascetur ridiculus mus.

 

