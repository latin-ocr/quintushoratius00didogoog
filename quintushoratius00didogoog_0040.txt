16

Q. nonnru rnnccr

Praeliis audax. Neque te silebo,

Liber, et saevis inimica virgo

Belluis, nec te, metuende certa,
Phoebe, sagitta.

Dicam et Alciden, puerosque Ledae,

Hunc equis, illum superare pugnis

Nobilem3 quorum simul alba nautis
Stella refulsit,

Defluit saxis agitatus humor,

Concidunt venti, fugiuntque nubes,

Et minax, qua sic voluere, ponto
Unda recumbit.

Romulum post hos prius, an quietum
Pompili regnum memorem, an superbos

Tarquini fasces, dubito, an Catonis
Nobile lethum.

Regulum, et Soauros, animaque magna

Prodigum Paulum, superante Poeno,

Gratus insigni referam Camena,
Fabriciumque.

Hunc, et inoomptis Curium capillis
Utilem bello tulit, et Camillum

Saeva paupertas, et avitus apto
Cum lare fiindus.

 

