CARMINUM LIBER ll.

Deos lacesso, nec potentem amicum
Largiora flagito,

Satis beatus unicis Sabinis.
Truditur dies die,

Novaeque pergunt interire lunae.

Tu secanda marmora

locas sub ipsum funus, et, sepulcri
Immemor, struis domm, ’

Manisque Baiis obstrepentis urges
Summovere litora, ¹

Parum locuples continente ripa.
Quid, quod usque proximos

Revellis agri terminos, et ultra
Limites clientium

Salis avarus? pellitur paternos
In sinu ferens Deos

Et uxor, et sir, sordidosque natos.
Nulla certior tamen

Rapacis Orci fine destinata
Aula divitem manet

Herum. Quid ultro tendis? aequa tellus
Pauperi recluditur

Regumque pueris; mic satelles Orci
Callidum Promethea

Revexit‚ auro captus. Hic superbum
Tantalum, atque Tantali

Genus coercet; hic levare functum
Pauperem laboribus

Vooetus atque non vocatus audit.

71

 

