Η90 EPISTOLARUM LIBER ll. 2. 319

Utar, et ex modico, quantum res poscet, acervo
Tollam3 nec metuam, quid de me judicet heres,
Quod non plura datis invenerit, et tamen idem
Scire volam, quantum simplex hilarisque nepoti
Discrepet, et quantum discordet parcus avaro.
Distat enim, spargas tua prodigus,an neque sumptum
Invitus facias, neque plura parare labores;

Ac potius, puer ut festis quinquatribus olim,
Exiguo gratoque fruaris tempore raptim.
Pauperies immunda domus procul absit3 ego, utrum
Nave ferar magua au parva, ferar unus et idem.
Non agimur tumidis velis Aquilone seeund03
Non tamen aversis aetatem ducimus Austris,
Viribus, ingenio, specie, virtute, loco, re,
Extremi primorum, extremis usque priores.
Nou es avarus3 abi. Quid caetera? jam simul isto
Cum vitio fugere? Caret tibi pectus inani
Ambitione? Caret mortis formidine, et ira?
Somnia, terrores magicos, miracula, sagas,
Nocturnos lemures, portentaque Thessala rides?
Natales grate numeras? Ignoscis amicis?

Lenior et melior fis accedente senecta?

Quid te exempta juvat spinis de pluribus una?
Vivere si recte nescis, decede peritis.

Lusisti satis, edisti satis, atque bibisti3

Tempus abire tibi est, ne potum largius aequo
Rideat, et pulset lasciva decentius retas.

 

