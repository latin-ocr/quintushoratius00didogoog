CARMINUM LIBER IV. 145

Importunus enim transvolat aridas â€™
Quercus, et refugit te, quia luridi
Dentes, te quia rugae
Turpant et eapitis nives.

Nec Coae referunt jam tibi purpurae,

Nec clari lapides tempora, quae semel
Notis condita fastis
Inclusit volucris dies.

Quo fugit venus? heu! quove color? decens
Quo motus? quid habes illius, illius,
Quae spirabat amores,
Quae me surpuerat mihi,

Felix post Cinaram, notaque et artium
Gruterum facies? Sed Cinarae breves
Annos fata dederunt,
Servatura diu parem

Cornicis vetulae temporibus Lycen3
Possent ut juvenes visere fervidi,
Multo non sine risu,
Delapsam in cineres facem.

 

