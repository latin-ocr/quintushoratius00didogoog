cnnnrnun nrnnn 1. ἀι

mmmmmfflmfflmm

ODE XXXV,

AD FORTUNAM.

Ο Drvn, gratum quae regis Antium,
Praesens vel imo tollere de gradu
Mortale corpus, vel superbos
Vertere funeribus triumphos,

Te pauper ambit sollicita prece ’
Ruris colonus, te dominam aequoris,
Quicumque Bithyna lacessit
Carpathium pelagus carina,

Te Dacus asper, te profugi Scythae,

Urbesqu'e, gentesque, et Latium ferox,
Regumque matres harbarorum, et
Purpurei metuunt tyranni,

lnjurioso ne pede proruas .
Stantem columnam, neu populus frequens
Ad arma cessantes, ad arma
Concitet, imperiumque frangat.

Te semper anteit saeva Necessitas,
Clavos trabales et euneos manu
Gestans aena, nec severus
Uncus abest liquidumque plumbum.

 

