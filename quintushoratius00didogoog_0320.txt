282 Q. nouam Feroci

Naturam expelles furca, tamen usque recurret,
Et mala perrumpet firrtim fastidia victrix
Non, qui Sidonio contendere callidus ostro
Nescit Aquinatem potantia vellera fiscum,
Certius accipiet damnum, propiusve medullis,
Quam qui non poterit vero distinguere falsum.

· Quem res plus nimio delectavere secundae,

Mutatae quatient. Si quid mirabere, pones
Invitus. Fuge magna; licet sub paupere tecto
Reges, et regum ¹uita praecurrere amicos.

Cervus equum pugna melior communibus herbis
Pellebat, donec minor in certamine longo
Imploravit opes hominis, frenumque recepit

Sed postquam vietor violens discessit ab hoste,

, Non equitem dorso, non frenum depulit ore
Sic, qui pauperiem veritus, potiore metallis
Libertate caret, dominum vehet improbus, atque

Serviet aeteruum, quia parvo nesciet uti.

Cui non conveniet sua res, ut calceus olim,

Si pede major erit,subvertet; si minor, uret
Laetus sorte tua vives sapienter, Aristi3

Nec me dimittes incastigatum, ubi plura
Cogere quam satis est, ac non cessare videbor.
Imperat aut servit collecta pecunia cuique,
Tortum digna sequi potius, quam ducere fttnem
Haec tibi dictabam post fanum putre Vacunae,
Excepto quod non simul esses, catera laetus.

 

